---
layout: default
---

# Dzień 78

Przez kilka kolejnych dni, tygodni będę na tyle zajęty żeby ograniczyć do minimum mniej potrzebne rzeczy. Z tego powodu przez kolejne dni nie wrzucę tu aktualizacji. Jeśli chcesz dowiedzieć się co u mnie możesz do mnie napisać :) 

# Dzień 77

Dzisiejszy dzień należał do dni w których moje codzienne obowiązki wypełniły cały mój dzień.. 

# Dzień 76

W dalszym ciągu czytam materiały związane z przygotowaniem do red teamingu. Jak się okazuję idealnie wstrzeliłem się w temat ponieważ tryhackme zaczął wypuszczać pokoje związane z red teamem..

# Dzień 75

Dzisiejszy dzień związany jest z modelowaniem zagrożeń z wykorzystaniem MITRE ATT&CK. Dodatkowo przygotowuję się do rozpoczęcia testów red teamowych. W tle kolejne szkolenia, rozmowy związane z moją cyber klasą.

* [Modelowanie zagrożeń](https://www.cybsecurity.org/pl/modelowanie-zagrozen-z-wykorzystaniem-mitre-attck-framework-w-praktyce/)
* [MITRE ATT&CK](https://attack.mitre.org/)

# Dzień 74

Typowy leniwy dzień odpoczynku :) 

# Dzień 73

W dzisiejszym dniu przeprowadziłe rozmowę na temat socjotechniki oraz phishihgu. Resztę dnia poświęciłem na naukę pythona. Dziś padło na sockety.

* [Python Sockets](https://realpython.com/python-sockets/)
* [Socket Server with multiple clients](https://codezup.com/socket-server-with-multiple-clients-model-multithreading-python/)

# Dzień 72

Oprócz pentestów moją specjalnością jest red teaming. Dzisiejszy dzień to początek odświeżania swojego arsenału..

# Dzień 71

Ze względu na ilość obowiązków związanych z pracą nie byłem w stanie powtórzyć / nauczyć się czegoś nowego. Jednak nie uważam żeby ten dzień był zmarnowany.. 

# Dzień 70

Dzień w dużej mierze związany ze szkoleniem dotyczącym Path Traversal oraz instrukcją na temat tego jak pisać raporty z pentestów. Osoby które należą do mojej "klasy" otrzymały gotowy szablon który mogą wykorzystać do własnych celów.

# Dzień 69

Dziś razem z moją cyber klasą wykonywaliśmy pentest pewnej aplikacji webowej. Ostatecznie udało się dziś znaleźć Stored XSS, który został zgłoszony w ramach BugBounty.. 

# Dzień 68

Dzisiejszy dzień rozpoczął się od rozwiązania jednego trudniejszego CTF'a ze strony TryHackMe razem z moją "Cyber klasą". Wyszło nam to bardzo fajnie. Resztę dnia poświęciłem na szkolenie z bezpieczeństwa JWT (Json Web Token). Bardzo przydatnym narzędziem okazuje się tu jwt_tool.

* [jwt_tool](https://github.com/ticarpi/jwt_tool)
* [Bezpieczeństwo JWT - Sekurak](https://sekurak.pl/darmowy-ebook-o-bezpieczenstwie-jwt-json-web-token-pierwszy-tekst-z-papierowej-ksiazki-sekuraka/)

# Dzień 67

Przeprowadziłem dziś szkolenie dot. SQL Injection oraz XSS. Oprócz tego udało porobić kilka labów na TryHackMe. Ostatnie dni są dość pełne w różne aktywności ale po mimo tego znajduję czas na szkolenia, naukę. 

# Dzień 66

Po części miałem dziś dzień odpoczynku, po części razem z moim nowym "uczniem" zagłębiałem się w tematy etycznego hackowania. Z każdym szkoleniem czuje się coraz pewniej w takiej formie przekazywania wiedzy.

# Dzień 65

Powershell, powershell i jeszcze raz powershell. Powtórzyłem dziś, poznałem wiele komend, skryptów które przydadzą się na pewno przy pentestach AD. Oprócz tego dalsze rozmowy z osobami które jak ja są zakręcone na punkcie cybersec.

# Dzień 64

Dzisiejszy dzień był głównie związany z rozmowami z różnymi osobami na temat cybersec, OSINTU, triangulacji i tematów pokrewnych. Tematy jak najbardziej ciekawe i warte poświęcenia czasu.

# Dzień 63

Kolejny dzień związany z pythonem. Dzisiaj miałem kilka problemów związany z listami, jednak po testowaniu różnych rozwiązań udało się napisać kod który ostatecznie spełnia moje wymagania związane z tworzeniem gry do nauki hackowania. Reasumując postęp w programowaniu jest zauważalny co bardzo mnie cieszy.

# Dzień 62

Powtórzyłem dziś cyber kill-chain. Rozpoczęło się od obejrzenia 3 części "szkolenia" od Pauli Januszkiewicz, a skończyło się na czytaniu materiałów ze strony KapitanHack.

* [Kampania Killchain - KapitanHack](https://kapitanhack.pl/category/killchain/)

# Dzień 61

Dzień typowo networkingowy.. Rozmawiałem dziś z dużą ilością osób chcących rozpocząć przygodę z etycznym hackowaniem bądź z osobami które już "siedzą" w tym temacie. Oprócz tego przeprowadziłem krótkie szkolenie na temat narzędzi przydatnych do rekonesansu. 

# Dzień 60

Podczas dzisiejszego programowania w python3 poznawałem bliżej moduł subprocess. Oprócz tego dalsza część refaktoryzacji kodu została wykonana.

* [Moduł Subprocess](https://docs.python.org/3/library/subprocess.html)

# Dzień 59

Udało się dziś napisać exploita wykorzystującego Buffer Overflow. Pobawiłem się Ghidrą oraz gdb + gef. Dodatkowo poznałem bibliotekę pwntools. Wszystko zaczęło się od pokoju na TryHackMe (w pokoju znajdują się linki do wspomnianych wcześniej narzędzi / biblioteki). Resztę dnia wykorzystałem na refaktoryzację kodu w pythonie.

* [TryHackMe - ret2libc](https://tryhackme.com/room/ret2libc)

# Dzień 58

Część mojego dnia przeznaczonego na naukę nowych rzeczy poświęciłem na dokształcanie się w sprawie CVE-2021-4034 (Local Privilege Escalation Vulnerability Discovered in polkit’s pkexec). Ciekawa podatność na którą mój Kali też był podatny (był bo już nie jest :D). Warto sprawdzić swoje maszyny pod kątem tej podatności bo można ją łatwo wykorzystać do podniesienia swoich uprawnień.

* [CVE-2021-4034](https://blog.qualys.com/vulnerabilities-threat-research/2022/01/25/pwnkit-local-privilege-escalation-vulnerability-discovered-in-polkits-pkexec-cve-2021-4034)
* [CVE-2021-4034 PoC](https://github.com/arthepsy/CVE-2021-4034/blob/main/cve-2021-4034-poc.c)

# Dzień 57

Kolejny dzień kolejne szkolenie które przeprowadziłem. Moja aż jedno osobowa grupa uczyła się dziś z "hackowania" katalogów .git / .svn. Oprócz tego poruszałem tematy dot. akronimów z cyberbezpieczeństwa oraz z ich wyjaśnianiem. Jeśli zaczynasz przygodę z cybersec, odezwij się chętnie rozwieje Twoje wątpliwości oraz pomogę postawić pierwsze kroki w tym świecie.

* [Kapitan Hack - akronimy cyberbezpieczeństwa](https://kapitanhack.pl/category/akronimy/)

# Dzień 56

Po swoich codziennych obowiązkach związanych z pracą pentestera, postanowiłem zrobić sobie wolny dzień. Czasem warto zrobić sobie luźniejszy dzień żeby w następnym dniu podejść z czystym umysłem do kolejnych wyzwań. 

# Dzień 55

Kolejny dzień z pythonem. Napisałem dziś szkielet mojego mini projektu. Po jego napisaniu naszły mnie pewne refleksje i od jutra zacznę wdrażać poprawki w kodzie tak żeby się tego kodu nie wstydzić. Reszta dnia to kolejne szkolenie z hackowania, tym razem prowadziłem je na temat reverse/bind shelli oraz webshelli. 

# Dzień 54

Rozpoczynając kolejny mini projekt wróciłem do pythona3. Dzisiejszy dzień więc był związany z powtórkami i pisaniem kodu. Jest to też dobry moment żeby nauczyć się czegoś nowego. Wraz z postępami w nauce będę udoskonalał swój kod. 

# Dzień 53

W dniu dzisiejszym w dalszym ciągu bawiłem się NetHunterem. Jednak zamiast zabawy różnymi narzędziami skupiłem się na jednym - DuckHunter HID. Każdy kto interesuje się cyberbezpieczeństwem na pewno słyszał o USB Rubber Ducky. Jest to małe urządzenie które wygląda jak pendrive jednak po podłączeniu go do komputera uruchamia w tle przygotowany przez nas payload. NetHunter ma praktycznie takie same możliwości. Wystarczy go tylko wpiąć do komputera ofiary..

 * [USB Rubber Ducky](https://shop.hak5.org/products/usb-rubber-ducky-deluxe)
 * [Rubber Ducky Payloads](https://github.com/hak5darren/USB-Rubber-Ducky/wiki/Payloads)
 * [NetHunter - DuckHunter HID]()

# Dzień 52

Zabawy z NetHunterem część dalsza. Głównie robiłem update systemu, doinstalowywałem kilka dodatkowych apek. Minęło kilka dni odkąd mam NetHuntera, jednak już wiem że będę go używał bardzo często. 

# Dzień 51

Dzisiaj prowadzę kolejne mini szkolenie z hackowania. Głównym tematem będzie metasploit. Jeśli zaczynasz przygodę z CyberSec i interesujesz się ofensywą ale za bardzo nie wiesz jak zacząć to chętnie Ci pomogę. Wyślij mi wiadomość a resztę już ogarniemy!

# Dzień 50

Dzień 50 to dzień szkolenia przygotowanego przez Maćka ze Szkoły Security. Oprócz Maćka prelegentami będą Łukasz Lamparski oraz Konrad Kałużny. Szkolenie będzie odbywało się pod tytułem "Rozwal Incydent na Łopatki". Zapowiada się ciekawy wieczór w niebieskich kolorach ;) .

* [Szkoła Security](https://szkolasecurity.pl/)

# Dzień 49

W dniu dzisiejszym prowadziłem mini szkolenie z hackowania. Uczyłem posługiwania się m.in nmapem, dirb, hydrą czy metasploitem. Kolejne ciekawe doświadczenie jako mentor odhaczone..

# Dzień 48

Dzisiejszy dzień był kolejnym dniem w którym trochę popisałem skryptów oraz poinstalowałem i pokonfigurowałem trochę oprogramowania. Projektem na dziś był serwer mailowy. Bawiłem się więc m.in Postfixem, Dovecotem, OpenDKIM, SpamAssasin, Roundcube oraz nginx. Przy okazji odświeżyłem wiedzę na temat Vagranta. Cały proces pozwolił mi na spojrzenie pod innym kątem na serwer mailowy. Wiedza na pewno przyda się podczas pentestów.

* [Vagrant](https://www.vagrantup.com/)
* [Dovecot](https://www.dovecot.org/)
* [Postfix](http://www.postfix.org/)
* [OpenDKIM](http://www.opendkim.org/)
* [SpamAssasin](https://spamassassin.apache.org/)

# Dzień 47

Kolejne powtórki związane z aircrackiem zaliczone. Oprócz tego kontynuacja wdrażania poprawek do kodu który piszę w wolnych chwilach. Resztę dnia poświęciłem na odpoczynek. 

# Dzień 46

Dzisiejszy dzień był dniem związanym z poszukiwaniem malwaru na pewnej stacji.. Wieczór spędzę na czytaniu artykułów o Process Injection czy DLL Injection.
 
 * [Ten process injection techniques](https://www.elastic.co/blog/ten-process-injection-techniques-technical-survey-common-and-trending-process)
 * [DLL Injection and Hooking](https://securityxploded.com/dll-injection-and-hooking.php)
 * [How “Process Ghosting“ works](https://www.andreafortuna.org/2021/06/18/how-process-ghosting-works/)

# Dzień 45

Poczyniłem dziś kolejne zakupy związane z hackowaniem. Mogę tylko powiedzieć że sprzęt przyda się do zabawy na zewnątrz (niedługo pochwalę się zakupem). Reszta dnia to czytanie o IPsec, próby konfiguracji itp. 

# Dzień 44

Po pracy zabrałem sprzęt i poszedłem bawić się w wardriving na mieście. Łącznie udało się "zebrać" prawie 1000 sieci WiFi (szczerze mówiąc nie liczyłem że aż tyle sieci będzie dostępne). Resztę dnia spędze na zabawię z Aircrack-ng oraz z airgeddon. Skoro mam porządny sprzęt to trzeba z niego korzystać.

 * [Aircrack-ng](https://www.aircrack-ng.org/)
 * [Airgeddon](https://github.com/v1s1t0r1sh3r3/airgeddon)

# Dzień 43

Moja paczka nareszcie dotarła. W paczce był sprzęt od "Sapsan-sklep" a mianowicie karta Alfa AWUS1900 + 4 sztuki anten Alfa ARS-N19. Co tu dużo pisać sprzęt jest kozacki. Od dzisiaj nie będzie żadnych przeszkód w hackowaniu WiFi, dodatkowo mając odpowiedni sprzęt mogę się zacząć bawić w Wardriving. Zabieram się więc za instalacje sterowników na wszystkich moich urządzeniach oraz pierwsze testy.

 * [Alfa AWUS 1900](https://sapsan-sklep.pl/products/alfa-awus1900-wi-fi-adapter)
 * [Antena Alfa ARS-N19](https://sapsan-sklep.pl/products/antena-alfa-network-ars-n19-black-24ghz-9db)

# Dzień 42

Kolejny dzień programowania. Poprawianie błędów, dopisywanie nowych funkcjonalności. W najbliższym czasie trzeba będzie też przeprowadzić pentest całego systemu. Mam nadzieje że przejdzie go pozytywnie :D 

# Dzień 41

Kilkanaście godzin instalacji, konfiguracji i można powiedzieć że zarys mojego projektu jest. Przez dzisiejszy dzień instalowałem i konfigurowałem m.in debiana, mysql, php, redisa czy elasticsearcha. Po tych kilkunastu godzinach widok strony bez żadnego błędu jest zadowalający. Na dziś to tyle.. Jestem tak zmęczony że nic więcej nie wycisnę z tego dnia.

# Dzień 40

Dzisiejszy dzień był dniem odpoczynku.. Dużo zaplanowanych przejazdów zmusiła mnie do takiego dnia... 

# Dzień 39

Dzisiejszy dzień został poświęcony bezpieczeństwu aplikacji webowych, a dokładniej "żonglowaniu pamięcią podręczną". Taką nazwę nosi nowy rozdział książki sekuraka. Resztę czasu poświęciłem na zapoznanie się z dodatkowymi materiałami do których linki można znaleźć we wspomnianym rozdziale. 

* [Bezpieczeństwo aplikacji webowych - żonglowanie pamięcią podręczną](https://cdn.sekurak.pl/mshp/BAW-DLC1-final.pdf)
* [Bezpieczeństwo aplikacji webowych - książka](https://sklep.sekurak.pl/product/view?id=1)

# Dzień 38

Kolejny rozdział książki o inżynierii wstecznej przeczytany. Tematem przewodnim były mechanizmy ochrony aplikacji, a w nim m.in było o losowości układu przestrzeni adresowej (ASLR - Address Space Layout Randomization), przepełnieniu bufora czy zapobieganiu wykonaniu danych. Informacje przekazywane w tym rozdziale po części były mi znane, jednak większość zagadnień była dla mnie czymś nowym.

# Dzień 37

Dzisiejszy dzień został poświęcony na budowę "WAFa" w oparciu o SIEM. Jako że SIEM zbiera różne aktywności i klasyfikuje je w odpowiednie grupy przez co każda próba np. SQLi jest odkładana w logach. SIEM pozwala na "active response" co w uproszczeniu pozwala na wyzwolenie danej akcji przy konkretnych logach. Postanowiłem więc skonfigurować całość + dopisać skrypt który w całości będzie działał trochę jak fail2ban i pozwoli na odcninanie złośliwych użytkowników.

* [Fail2Ban](https://www.fail2ban.org)

# Dzień 36

PHP + zachowanie anonimowości w sieci to dzisiejsze tematy przewodnie. Jeśli chodzi o PHP to powtórzyłem kilka "podstaw" oraz nakreśliłem kształt systemu który będę tworzył. Z tematów anonimowości konfigurowałem kilka swoich wirtualek. Jeśli chcesz podnieść swoją anonimowość w sieci warto poczytać o Whonixie, Torze czy Qubes OS. Oczywiście posiadając któreś z tych rozwiązań nie będziemy całkowicie anonimowi. Bycie anonimowym to bardziej złożony proces.

* [Whonix](https://www.whonix.org/)
* [Tor](https://www.torproject.org/)
* [Qubes Os](https://www.qubes-os.org/)

# Dzień 35

Obowiązki związane z pracą powróciły. Oprócz standardowych obowiązków pentestera poświęciłem dziś trochę czasu na zabawę z PHP. Część rzeczy sobie powtórzyłem ale jeszcze dużo muszę się nauczyć. Dzień z PHP został trochę wymuszony przez pewną współpracę ale nie ma tego złego. Zawsze człowiek może nauczyć się czegoś nowego.

# Dzień 34

Dziś nieoczekiwanie poprowadziłem mini szkolenie dot. Burp Suite. Niestety dzisiejsze plany nie pozwoliły na zrobienie czegokolwiek więcej. Można więc powiedzieć że dzisiejszy dzień był dniem odpoczynku, a i takie dni są potrzebne.

# Dzień 33

Kolejny rozdział książki pt. "Praktyczna inżynieria wsteczna" zaliczony. Dziś padło na rozdział o środowisku uruchomieniowym na systemach GNU/Linux. Dowiedziałem się dziś kilka ciekawych na temat programu ładującego ld.so, zrzucania pamięci procesów czy wstrzykiwania kodu. Resztę czasu poświęciłem na Googlowaniu dodatkowych informacji.

* [ld.so man](https://man7.org/linux/man-pages/man8/ld.so.8.html) 

# Dzień 32

W ten sylwestrowy dzień poczyniłem małe podsumowanie tego roku. Z głównych osiągnięć udało się m.in dostać na stanowisko pentestera, rozwiązać ponad 470 pokoi na TryHackMe i jednocześnie zająć 20 miejsce w rankingu globalnym oraz udało się przejść 12 szkoleń / kursów (1 na miesiąc). Całe podsumowanie można przeczytać na moim LinkedInie. Do zobaczenia za rok! :D

# Dzień 31

Kolejny dzień, kolejne wyzwania. Dziś przeprowadziałem analizę kodu razem z Joshem Stroscheinem (oglądając nagrane przez niego filmiki dot. RE). Link znalazłem na pewnym Discordzie (zaproszenie poniżej). Takie praktyczne ćwiczenia polegające na naśladowaniu Josha (połączone z jego tłumaczeniem) na pewno dużo mi dziś dały. Sam Josh ma dużo więcej filmików dot. RE więc warto przejrzeć jego kanał.

* [Reverse Engineering with Ghidra](https://www.youtube.com/watch?v=FPIr4fGI8lw&list=PLHJns8WZXCdvb-EDfSqi5Fdtd9O7y0u5J)
* [Unicorns of Security CTF](https://discord.gg/7V4gEsDtmV)
* [31337 R00TS3C](https://discord.gg/JEHrB3xMWn)

# Dzień 30

W dzisiejszym dniu rozpocząłem przerabianie książki pt. "Praktyczna inżynieria wsteczna. Metody, techniki i narzędzia" którą napisał m.in Gynvael Coldwind, Mateusz Jurczyk (j00ru) czy hasherezade. Raczej nie trzeba przedstawiać tych osób. Udało się dziś przerobić 1 rozdział który dot. funkcji, struktur, klas i obiektów na niskim poziomie. Dowiedziałem się trochę nowych rzeczy m.in o konwencjach wywołań x86 czy x86-64, rozpoznawania budowy struktur lokalnych, globalnych czy tych dynamicznie alokowanych. Resztę wolnego czasu poświęciłem na Googlowaniu dodatkowych informacji na wspomniane tematy.

* [Praktyczna inżynieria wsteczna](https://ksiegarnia.pwn.pl/Praktyczna-inzynieria-wsteczna,622427233,p.html)
* [Gynvael Coldwind](https://gynvael.coldwind.pl/)
* [Mateusz j00ru Jurczyk](https://j00ru.vexillium.org/about/)
* [hasherezade](https://hasherezade.github.io/)

# Dzień 29

Pierwszy dzień związany z RE. Na początku zrobiłem sobie małą powtórkę m.in z organizacji pamięci, rejestrów procesora, procesów, wątków, a także powtórzyłem instrukcje asemblera m.in instrukcje transferu danych, instrukcje arytmetyczne, instrukcje logiczne czy instrukcje kontroli przepływu. Oprócz dużej ilości teorii napisałem prosty program w C++, zainstalowałem Ghidre i rozpocząłem pierwszę analizę kodu.

* [Ghidra](https://github.com/NationalSecurityAgency/ghidra)

# Dzień 28

Dzisiaj poczyniłem małe przygotowania (zebranie materiałów) do następnego tematu który będę poruszać przez kolejne dni/tygodnie (?). Tym tematem będzie RE (reverse engineering). Temat RE w pewnym momencie zejdzie się z Binary Exploitation. W swoim życiu miałem okazję poznać się z tymi tematami, jednak było to tak dawno temu że zaczęcie od "początku" będzie dobrym krokiem.

# Dzień 27

Na dzisiejszy dzień nie miałem nic konkretnie zaplanowanego.. Przeglądając moduły oferowane przez TryHackMe, natrafiłem na moduł związany z phishingiem. Co ciekawe nie kojarzyłem żebym miał go zrobionego. Okazało się że pamięć mnie nie myliła, a same 5 pokoi dot. phishingu nie były wylistowane w głównym katalogu z pokojami.. Tym właśnie sposobem udało się dziś powtórzyć phishing. Przy okazji wróciłem do dwóch narzędzi których używałem przy testach socjotechnicznych. Mowa tu o SET (Social Engineer Toolkit) oraz o GoPhish.

 * [TryHackMe - Phishing](https://tryhackme.com/module/phishing)
 * [SET](https://www.trustedsec.com/tools/the-social-engineer-toolkit-set/)
 * [GoPhish](https://getgophish.com/)

# Dzień 26

Skończyłem dziś adwentowy pokój na THM. Pomimo dość prostych zadań, miło było powtórzyć kilka podstaw. Podczas przerw od jedzenia dalszy ciąg "rozmów kontrolowanych".

* [Advent of Cyber 3 - TryHackMe](https://tryhackme.com/room/adventofcyber3)

# Dzień 25

Wigilia.. I w taki dzień udało znaleźć chwilkę aby nadrobić kilka pokoi adwentowych na THM. Na dziś byłoby to tyle. Wesołych świąt! Nie traćcie czujności bo święta to idealny czas dla cyberprzestępców. 

# Dzień 24

Dzisiejszy dzień był jednym wielkim przygotowaniem do świąt. Żeby jednak dzień nie był zmarnowany, postanowiłem spędzić go z "rozmowami kontrolowanymi" prowadzonymi przez Zaufaną Trzecią Stronę. Czasem przyjemnie jest posłuchać opowieści ludzi z branży.

* [Zaufana Trzecia Strona](https://zaufanatrzeciastrona.pl/)
* [Rozmowy Kontrolowane](https://www.youtube.com/c/ZaufanaTrzeciaStronaYT/videos)

# Dzień 23

Powoli zbliża się czas świąt, czas, który należy spędzać z rodziną. Dlatego przez kolejne dni postanowiłem poruszać proste tematy przy których nie będę musiał spędzać wiele czasu. Dzisiaj padło na łamanie czy bardziej odzyskiwanie haseł z hashy. Do odświeżenia wiedzy wykorzystałem książkę pt. "Hash Crack - Password Cracking Manual v2". Dzięki niej powtórzyłem sobie różne strategie czy metody do odzyskiwania hashy. Przy tej okazji pobawiłem się m.in hashcatem oraz JohnTheRipper. Innymi ciekawymi rozwiązaniami są np. Google Colabcat czy hashtopolis.

 * [Hash Crack - Password Cracking Manual v2](https://digtvbg.com/files/books-for-hacking/Hash%20Crack%20-%20Password%20Cracking%20Manual%20%28v2.0%29%20by%20Joshua%20Picolet.pdf)
 * [Hashcat](https://hashcat.net/hashcat/)
 * [John The Ripper](https://www.openwall.com/john/)
 * [Google Colabcat](https://github.com/someshkar/colabcat)
 * [Hashtopolis](https://github.com/hashtopolis/server)

# Dzień 22

22 dni.. Dokładnie tyle czasu zajęło mi rozwiązanie wszystkich zadań przygotowanych przez PortSwigger w ramach Web Security Academy. Można powiedzieć że jest to pierwszy achievement w ramach mojego wyzwania. Przy okazji rozwiązywania ostatnich zadań związanych z CSRF używałem wbudowanej funkcji Burpa jaką jest Generate CSRF PoC - niestety funkcja ta jest dostępna tylko w wersji Burp Pro. 

 * [Generate CSRF PoC](https://portswigger.net/burp/documentation/desktop/functions/generate-csrf-poc)

# Dzień 21

Dzień minął w dość szybkim tempie.. Nadrobiłem dziś zaległe pokoje na TryHackMe oraz dokończyłem pisać kilka dekoderów do SIEM'a. Opróćz tego zrobiłem kilka zadań z PortSwiggera.. 

# Dzień 20

Dzisiaj postanowiłem zrobić małą przerwę od Web Security Academy i zająć się czymś innym.. Tym właśnie sposobem przez dłuższy czas czytałem o NASL (Nessus Attack Scripting Language) - może kiedyś napiszę własny plugin.. Resztę czasu poświęciłem na pisanie własnych dekoderów do SIEM'a.

 * [Writing Simple Nessus Plugin](https://kaimi.io/en/2019/04/writing-simple-nessus-plugin-en/)
 * [Adding custom NASL plugins to Tenable Nessus](https://avleonov.com/2018/11/05/adding-custom-nasl-plugins-to-tenable-nessus/)
 * [The Nessus Attack Scripting Language Reference Guide](http://student.ing-steen.se/java/javacoding/toys/more_toys/nessus/txtfilez/nasl.html)
 * [Custom Nessus Plugins](https://github.com/schubergphilis/custom-nessus-plugins)

# Dzień 19

Web cache poisoning. Był to dzisiejszy temat przewodni. Udało się ukończyć prawie wszystkie zadania. Przeglądając pozostałości na PortSwigger mogę stwierdzić że zostały prawie same niewygodne zadania.. Oczywiście nie ma innej opcji jak stawić im czoła. Przy okazji dzisiejszych zadań poznałem kolejną wtyczkę do Burpa - Param Miner. 

 * [Param Miner](https://portswigger.net/bappstore/17d2949a985c4b7ca092728dba871943) 

# Dzień 18

Kolejne zadania już rozwiązane.. Głównym celem na dziś były zadania związane z OAuth authentication. Oprócz tego ruszyłem kilka zaległych zadań. Przy okazji jednego zadania udało się bliżej zaprzyjaźnić z edytorem makr Burpa (będzie to już kolejna nowa umiejętność podczas mojego mini challengu). Dzień kończę z łącznym wynikiem 175/211 zadań na PortSwigger.

 * [OAuth authentication vulnerabilities](https://portswigger.net/web-security/oauth)
 * [Macro editor - Burp](https://portswigger.net/burp/documentation/desktop/options/sessions/macro-editor)
 * [Burp Macros & Session Handling](https://digi.ninja/blog/burp_macros.php)

# Dzień 17

Zgodnie z tym co powiedziałem wczoraj, dzisiejszy dzień był dniem czysto praktycznym. Udało się zrobić kilkanaście zadań z CSRF, Authentication Vulnerabilities oraz nowe zadania związane z XSS. Oczywiście w dalszym ciągu wszystko w oparciu o Web Security Academy od PortSwigger. Myślę, że do końca roku uda się w całości ukończyć tę akademię. Pomimo tego, że większość zadań była dla mnie dość prosta, to dzięki niektórym zadaniom udało poznać się nowe sposoby na wykorzystanie podatności czy udało poznać się nowe wtyczki do Burpa bez których teraz nie wyobrażam sobie pracy.. Ale na podsumowanie przyjdzie jeszcze czas.

# Dzień 16

Czasu na zadania dziś niestety nie było.. Dzień zawalony różnymi zajęciami. Jednak między zajęciami udało się przerobić trochę teorii z PortSwigger. Pisząc trochę teorii mam tu na myśli: CSRF, HTTP request smuggling, Authentication vulnerabilities czy Web cache poisoning. Tym samym udało się przerobić 100% materiałów przygotowanych przez twórców Burpa. Kolejne dni będą więc nastawione na samą praktykę.

 * [CSRF](https://portswigger.net/web-security/csrf)
 * [CSRF by Sekurak](https://sekurak.pl/czym-jest-podatnosc-csrf-cross-site-request-forgery/)
 * [Request Smuggling](https://portswigger.net/web-security/request-smuggling)
 * [Authentication vulnerabilities](https://portswigger.net/web-security/authentication)
 * [Authentication CheatSheet](https://cheatsheetseries.owasp.org/cheatsheets/Authentication_Cheat_Sheet.html)
 * [Web cache poisoning](https://portswigger.net/web-security/web-cache-poisoning)
 

# Dzień 15

Dziś szybka powtórka związana z "HTTP Host header attacks". Temat szybki i przyjemny. Niestety dziś nic więcej nie udało się zrobić.

 * [HTTP Host header attacks](https://portswigger.net/web-security/host-header)
 * [Host header attacks - packeck storm](https://dl.packetstormsecurity.net/papers/general/hostheader-attacks.pdf)
 * [Podstawy protokołu HTTP - sekurak](https://cdn.sekurak.pl/Podstawy_HTTP_v10.pdf)

# Dzień 14

Kolejne powtórki na PortSwigger już za mną. Dziś rozpocząłem zadania z "Business logic vulnerabilities". Nie jest to klasa typowych podatności jak np. XSS, SQLi jednak błędy tego typu potrafią być równie groźne. Sam nie raz spotykałem takie błędy podczas różnych pentestów. Reszte wieczoru poświęciłem na podatność związana z Log4j (CVE-2021-44228) o której chyba każdy związany z cyberbezpieczeństwem słyszał. John Hammond stworzył na TryHackMe pokój dot. tej podatności więc każdy może podjąć się próby exploitacji..

 * [Business logic vulnerabilities](https://portswigger.net/web-security/logic-flaws)
 * [CVE-2021-44228 - Sekurak](https://sekurak.pl/krytyczna-podatnosc-w-log4j-co-wiemy-jak-wygladaja-ataki-jak-sie-chronic-cve-2021-44228-rce/)
 * [Log4shell Vulnerability Tester](https://log4shell.huntress.com/)
 * [CVE-2021-44228 - Huntress](https://www.huntress.com/blog/rapid-response-critical-rce-vulnerability-is-affecting-java)
 * [Pokój na TryHackMe](https://tryhackme.com/room/solar)

# Dzień 13

W dzisiejszym dniu powtórzyłem temat szukania podatności w WebSocketach. Reszta dnia to zabawa CTF'ami. Powoli też zbliżam się do końca labów przygotowanych przez PortSwigger (aktualnie 65%), oznacza to że niedługo zacznę zabawę w Bug Bounty..
 * [Testing for WebSockets security vulnerabilities](https://portswigger.net/web-security/websockets)
 * [Websockets - dokumentacja](https://developer.mozilla.org/pl/docs/Web/API/WebSockets_API)
 * [Bezpieczeństwo protokołu Websocket](https://sekurak.pl/bezpieczenstwo-protokolu-websocket-w-praktyce/)

# Dzień 12

Jako pentester część swojego czasu poświęcam na hackowanie specjalnie przygotowanych do tego maszyn. Dzięki temu na bieżąco rozwijam swoje umiejętności związane z hackowaniem. Dzisiejszy dzień minął więc w myśli rozwiązywania zaległych pokoi na TryHackMe. TryHackMe jest platformą, na której nowe osoby mogą w prosty sposób zagłebić się w świat cyberbezpieczeństwa, a bardziej zaawanasowane osoby będą mogły potrenować zdobyte umiejętności. 

Platformy na których możesz rozwijać swoje umiejętności:

* [TryHackMe](https://tryhackme.com)
* [HackTheBox](https://www.hackthebox.com/)
* [HackTheBox Academy](https://academy.hackthebox.com)
* [PortSwigger Web Security Academy](https://portswigger.net/web-security)
* [Vulnhub](https://www.vulnhub.com/)
* [PentesterLab](https://pentesterlab.com/)
* [PentestLab Management Script (bWapp, DVWA, Juice Shop etc.)](https://github.com/eystsen/pentestlab)
* [CTF Time](https://ctftime.org/)

I wiele, wiele więcej... 

# Dzień 11

Kolejny dzień, kolejna podatność przećwiczona. Podatność związana z wgrywaniem różnych plików czyli File Upload Vulnerability to podaność, którą można spotkać na dużej ilości stron (przynajmniej ja na takie trafiam). Wgranie pliku jest często równoznaczne z uzyskaniem shella do serwera, jednak nie zawsze te kroki następują jeden po drugim. Przy okazji rozwiązywania labów przygotowanych przez PortSwiggera przypomniałem sobie podatność Race Condition której to testowanie można porównać do DoS'u.. Do testowania tej podatności można wykorzystać wtyczke do Burpa - Turbo Intruder.

 * [File Upload Vulnerability](https://portswigger.net/web-security/file-upload)
 * [Unrestricted File Upload](https://owasp.org/www-community/vulnerabilities/Unrestricted_File_Upload)
 * [Podatności w mechanizmach uploadu - Sekurak](https://sekurak.pl/bezpieczenstwo-aplikacji-webowych-podatnosci-w-mechanizmach-uploadu/)
 * [File Upload - HackTricks](https://book.hacktricks.xyz/pentesting-web/file-upload)
 * [Race Condition - HackTricks](https://book.hacktricks.xyz/pentesting-web/race-condition)
 * [Turbo Intruder](https://portswigger.net/research/turbo-intruder-embracing-the-billion-request-attack)


# Dzień 10

Pomimo dość obłożonego w różne zadania dnia udało się powtórzyć podatność SSRF (Server-Side Request Forgery), która to pozwala na skanowanie / pobieranie zasobów z sieci lokalnej. Podczas powtórki udało się poznać nową wtyczkę do Burpa, jaką jest Collaborator Everywhere. Niestety wtyczka dostępna jest tylko dla osób, które posiadają Burp Pro. Jeśli posiadasz taką wersję i nie znasz wspomnianej wtyczki to warto się z nią zapoznać.

*  [SSRF](https://portswigger.net/web-security/ssrf)
*  [SSRF - sekurak](https://sekurak.pl/czym-jest-podatnosc-ssrf-server-side-request-forgery/)
*  [SSRF - Z3S](https://zaufanatrzeciastrona.pl/post/wszystko-co-chcieliscie-wiedziec-o-bledach-ssrf-ale-baliscie-sie-zapytac/)
*  [SSRF - OWASP](https://owasp.org/Top10/A10_2021-Server-Side_Request_Forgery_%28SSRF%29/)
*  [Collaborator Everywhere](https://portswigger.net/bappstore/2495f6fb364d48c3b6c984e226c02968)

# Dzień 9

Dzisiejszy dzień był zdecydowanie dniem pod szyldem "SQL Injection". Udało się zrealizować wszystkie 16 pokoi które przygotował PortSwigger. Żeby całe zadanie trochę utudnić każdy pokój hackowałem dodatkowo z użyciem SQLmapa (nie mówię tu o pokojach których zadaniem było np. wyświetlenie wersji bazy). Muszę powiedzieć,  że nie zawsze to było takie oczywiste i proste. Innym nieocenionym narzędziem znów okazał się Burp, dokładnie Burp Intruder razem z atakiem Cluster Bomb (bez niego Blind SQLi jest bardzo żmudnym atakiem).

*  [SQL Injection](https://portswigger.net/web-security/sql-injection)
*  [SQL Injection - sekurak](https://sekurak.pl/czym-jest-sql-injection/)
*  [SQL Injection CheatSheet](https://portswigger.net/web-security/sql-injection/cheat-sheet)
*  [Burp Intruder](https://portswigger.net/burp/documentation/desktop/tools/intruder)
*  [sqlmap](https://sqlmap.org/)
*  [sqlmap - tutorial](https://www.binarytides.com/sqlmap-hacking-tutorial/)

# Dzień 8

Clickjacking.. Tylko tyle dziś udało się przerobić. Szczerze muszę przyznać, że dawno nie słyszałem żeby ktoś wykorzystał Clickjacking w jakimś ataku. Przy okazji rozwiązywania zadań przygotowanych od PortSwigger udało pobawić się również Clickbandit, który wchodzi w skład Burpa (wersja Free & Pro) i pozwala na generowanie ataków Clickjacking.

*  [Clickjacking by Kacper Szurek](https://security.szurek.pl/en/clickjacking/)
*  [Clickjacking by PortSwigger](https://portswigger.net/web-security/clickjacking)
*  [Clickbandit](https://portswigger.net/burp/documentation/desktop/tools/clickbandit)
*  [Using Burp to find Clickjacking Vulnerabilities](https://portswigger.net/support/using-burp-to-find-clickjacking-vulnerabilities)

# Dzień 7

Dzisiejszy dzień spędziłem na oglądaniu prezentacji przygotowanych w ramach Mega Sekurak Hacking Party. Między innymi było o Prototype Pollution, Cobalt Strike czy o błędach bezpieczeństwa w architekturze dzisiejszych mikrokontrolerów. Na drugiej ścieżce można było posłuchać o Zabbixie, Ghirdzie jak i o bezpieczeństwie routingu (oczywiście tematów było dużo więcej). Dzień jutrzejszy to dzień CTF'a przygotowanego przez Sekuraka.. Jeśli starczy czasu to będę chciał w nim uczestniczyć..

*  [Agenda MSHP](https://sklep.sekurak.pl/event/view?id=77)

# Dzień 6

Deserializacja.. Przed dłuższy czas jedna z mniej lubianych a jednocześnie mniej rozumianych podatności. Po przestudiowaniu różnych przykładów, stron, temat znacząco się rozjaśnił. Dziś udało się przejść wszystkie zadania od PortSwigger dot. niebezpiecznej deserializacji. Do wykonania zadań używałem m.in phpgcc oraz ysoserial. Tym samym zbliżam się do wykonania połowy zadań przygotowanych na wspomnianej platformie (aktualnie 45%). 

*  [Insecure deserialization](https://portswigger.net/web-security/deserialization)
*  [Deserializacja - Sekurak część:1](https://sekurak.pl/java-vs-deserializacja-niezaufanych-danych-i-zdalne-wykonanie-kodu-czesc-i/)
*  [Deserializacja - Sekurak część:2](https://sekurak.pl/java-vs-deserializacja-niezaufanych-danych-czesc-ii-mozliwosc-dosowania-aplikacji/)
*  [Deserializacja - Sekurak część:3](https://sekurak.pl/java-vs-deserializacja-niezaufanych-danych-czesc-iii-jak-sie-zabezpieczyc/)
*  [ysoserial](https://github.com/frohoff/ysoserial)
*  [phpgcc](https://github.com/ambionics/phpggc)

# Dzień 5

Dziś szybka powtórka o SSTI (Server-side template injection). Do szukania błędu wykorzystywałem prosty payload: ${{<%%'"}}%\ . Wszystkie te powtórki w najbliższym czasie przydadzą się do zabawy w Bug Bounty. Postępy z poszukiwania błędów również zostaną tu opisane.

*  [SSTI](https://portswigger.net/web-security/server-side-template-injection)
*  [Pentesters Guide to SSTI](https://cobalt.io/blog/a-pentesters-guide-to-server-side-template-injection-ssti)
*  [SSTI - HackTricks](https://book.hacktricks.xyz/pentesting-web/ssti-server-side-template-injection)
*  [SSTI - Sekurak](https://sekurak.pl/podatnosc-server-side-template-injections/)

# Dzień 4

W dzisiejszym dniu również udało powtórzyć się 3 zagadnienia. Były to CORS (Cross-origin resource sharing), Directory/Path Traversal oraz Access control vulnerabilities and privilege escalation. Podczas robienia zadań związanych z Path Traversal przypomniała mi się podatność w Apache 2.4.49 oraz 2.4.50 (CVE-2021-41773 & CVE-2021-42013), która to pozwala na wykorzystanie Path Traversal do uzyskania wglądu w takie pliki jak /etc/passwd, a nawet do RCE (Remote Code Execution). Platforma TryHackMe stworzyła specjalny pokój aby przetestować tą podatność we własnym zakresie (warto, bo na świecie jest ciągle kilkadziesiąt tysięcy podatnych wersji Apache).

*  [CORS](https://portswigger.net/web-security/cors)
*  [Czym jest CORS - Sekurak](https://sekurak.pl/czym-jest-cors-cross-origin-resource-sharing-i-jak-wplywa-na-bezpieczenstwo/)
*  [Path Traversal](https://portswigger.net/web-security/file-path-traversal)
*  [Path Traversal - Sekurak](https://sekurak.pl/czym-jest-podatnosc-path-traversal/)
*  [Access Control](https://portswigger.net/web-security/access-control)
*  [Pokój na THM](https://tryhackme.com/room/cve202141773)

# Dzień 3

Postanowiłem kontynuować powtórki z Web Security Academy od PortSwigger. Dziś było trochę więcej czasu więc udało się zrealizować powtórtki związane z XXE (XML external entity), OS command injection oraz Information disclosure. Przy okazji rozwiązywania kolejnych zadań udało mi się poznać 2 nowe ułatwienia do codziennej pracy. Pierwszym ułatwieniem jest Engagement Tools w Burp. O ile mając request w repeaterze, korzystałem z tych narzędzi, to jakoś nigdy nie przyszło mi na myśl, żeby przejść do tych narzędzi będąc w zakładce Target -> Site map. Od teraz dużo szybciej mogę znajdować interesujące mnie rzeczy (niestety opcja ta jest dostępna tylko w wersji Pro). Kolejnym ciekawym i według mnie przydatnym narzędziem jest Git Cola. Do dnia dzisiejszego jeśli znalazłem katalog .git korzystałem m.in z narzędzia GitHack (pobierał on jednak tylko kod źródłowy z ostatniego commita). Git Cola to graficzne narzędzie, które pozwala szybko i przyjemnie przywrócić kod z każdego dostępnego momentu. Czyli wszystko co możemy normalnie zrobić za pomocą Git'a, ale graficznie.

*  [XXE](https://portswigger.net/web-security/xxe)
*  [OS Command Injection](https://portswigger.net/web-security/os-command-injection)
*  [Information Disclosure](https://portswigger.net/web-security/information-disclosure)
*  [Git Cola](https://git-cola.github.io/)
*  [Film od Sekuraka o XXE](https://sekurak.pl/movies/xxe-film.html)
*  [Interaktywna animacja o XXE](https://cdn.sekurak.pl/html5/xxe/)
*  [GitHack](https://github.com/lijiejie/GitHack/blob/master/GitHack.py)

# Dzień 2

W dzisiejszym dniu udało się skończyć wszystkie 37 labów XSS od PortSwigger. Można więc stwierdzić, że XSS został przećwiczony. Żeby dopełnić wiedzę przeczytałem kilka ciekawych materiałów na temat XSS. 

*  [XSS z wykorzystaniem DOM Clobbering](https://sekurak.pl/xss-w-amp4email-w-gmailu-wykorzystujac-dom-clobbering/)
*  [DOM Clobbering strikes back](https://portswigger.net/research/dom-clobbering-strikes-back)
*  [Blog Michała Bentkowskiego](https://blog.bentkowski.info/)
*  [Prototype pollution](https://portswigger.net/daily-swig/prototype-pollution-the-dangerous-and-underrated-vulnerability-impacting-javascript-applications)

Odnośnie prototype pollution, jakiś czas temu Michał Bentkowski opublikował ciekawe zadanie z tym związane. Poniżej link do zadania jak i do writeupa.

*  [Challenge](https://air-pollution.challenge.ctf.expert/)
*  [Writeup](https://www.creastery.com/blog/securitymb-october-2021-prototype-pollution-challenge/)

# Dzień 1

Postanowiłem, że mój mini challenge rozpocznę od zabawy z XSS'ami (w dzisiejszym i w kolejnych dniach do powtórzenia / wykorzystywania różnych podatności będę wykorzystywał platformę udostępnioną przez Portswigger). Aktualnie jest to moja ulubiona podatność dlatego zaczynam właśnie od niej. Ja już wiem czym jest XSS więc od razu mogę przejść do praktyki. Jeśli u Ciebie jest inaczej poniżej zostawiam kilka linków, które mogą Ci się przydać:

*  [Podatność XSS - rozdział książki Sekuraka](https://cdn.sekurak.pl/podatnosc_XSS.pdf)
*  [Czym jest XSS?](https://sekurak.pl/czym-jest-xss/)
*  [XSS by OWASP](https://owasp.org/www-community/attacks/xss/)
*  [XSS by Portswigger](https://portswigger.net/web-security/cross-site-scripting)

Jak już wiemy czym jest XSS to poniżej znajdziesz linki do XSS Cheatsheet (przydadzą się one zwłaszcza osobom początkującym)

*  [OWASP XSS CheatSheet](https://cheatsheetseries.owasp.org/cheatsheets/XSS_Filter_Evasion_Cheat_Sheet.html)
*  [Portswigger XSS CheatSheet](https://portswigger.net/web-security/cross-site-scripting/cheat-sheet)

Dla ułatwienia testowania aplikacji pod kątem XSS możemy wykorzystać XSS Polyglot

*  [XSS polyglot - Sekurak](https://sekurak.pl/kilka-slow-o-podatnosci-xss-oraz-polyglot-xss/)
*  [XSS polyglot - Kacper Szurek](https://security.szurek.pl/en/xss-polyglot/)

Miejsca gdzie można przećwiczyć XSS

*  [Portswigger Labs](https://portswigger.net/web-security/all-labs)
*  [XSS Game](https://xss.pwnfunction.com/)
*  [TryHackMe XSS](https://tryhackme.com/room/xssgi)
*  [TryHackMe XSS-2](https://tryhackme.com/room/xss)

# ...........................................................................................................................................
